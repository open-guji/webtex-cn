\documentclass[四库全书文渊阁简明目录]{ltc-guji}

\usepackage{enumitem} % For better list control if needed
\usepackage{tikz}
% \禁用分页裁剪
\句读模式
\setmainfont{TW-Kai}


\title{欽定四庫全書簡明目錄}

\chapter{經部 易類\\卷一}

\begin{document}
\begin{正文}
欽定四庫全書簡明目錄
\条目[1]{卷一}
\条目[2]{經部一}
\条目[3]{易類}
\条目[1]{卷二}
\条目[2]{經部二}
\条目[3]{書類}
\条目[2]{經部三}
\条目[3]{詩類}
\条目[2]{經部四}
\条目[3]{禮類}
\条目[1]{卷三}
\条目[2]{經部五}
\条目[3]{春秋類}
\条目[2]{經部六}
\条目[3]{孝經類}


欽定四庫全書簡明目錄卷一

\条目[1]{經部一}
\条目[2]{易類}
    
《子夏易傳》十一卷

\注{舊本題卜子夏撰，實後人輾轉依托，非其原書。然唐、宋以來，流傳已久，今仍錄冠易類之首。凡托名之書，仍從其所托之時代，《漢書·藝文志》例也。}

\按{謹按：唐徐堅《初學記》以太宗御制升列歷代之前，蓋尊尊之大義。焦竑《國史經籍志》，朱彞尊《經義考》並踵前規。臣等編摩《四庫》，初亦恭錄
\单抬《御定易經通注》
\单抬《御纂周易折中》
\平抬《御纂周易述義》，弁冕諸經。仰蒙\\
指示，命冠於}

\注{國朝著述之首，俾尊卑有序，而時代不淆。\平抬 聖度謙沖，酌中立憲，實為千古之大公。謹恪遵\平抬 彞訓，仍託始於《子夏易傳》。並發凡於此，著《四庫》之通例}
\按{焉。}

《周易鄭康成注》一卷

\注{漢鄭玄撰。原本散佚，此本乃宋末王應麟采諸書所引，裒合而成。}

\按{前代佚書而後人重編者，如有所竄改，則從重編之時代。如全輯舊文者，則仍從原書之時代。故此書雖宋人所輯，而列於漢代之中。後皆仿此。}

《新本鄭氏周易》三卷

\注{漢鄭玄撰，\\
國朝惠棟編，因王應麟之本，採摭未備，又不註其所出，因重為補正，凡增入九十二條。又據鄭氏《周禮》《禮記》註，作十二月爻辰及爻辰直二十八宿圖，以闡明漢學。}

《陸氏易解》一卷

\注{吳陸績撰。原本散佚，明姚士粦採陸氏《經典釋文》、李氏《周易集解》及績《京氏易傳註》輯為此本，凡一百五十條。}

《周易註》十卷

\注{魏王弼註。其《繫辭》以下，則韓康伯註也。漢氏《易》學皆明象數，至弼始黜象數而言義理，足以糾讖緯之失，而語涉老、莊，亦開後來玄虛之漸。}

《周易正義》十卷

\注{唐孔穎達撰。穎達諸經正義，皆元元本本，引據詳明，惟《周易》罕徵典籍。蓋所疏者，王、韓之註；而王、韓皆掃棄舊聞，自標新解，故不能以漢儒古義與之證明，非其考訂之疏也。}

《周易集解》十七卷

\注{唐李鼎祚撰。凡採《子夏易傳》以下三十五家之說。鼎祚自序稱：「刊輔嗣之野文，補康成之逸象。」蓋發明漢學者也。}

《周易口訣義》六卷

\注{唐史徵撰。大旨與李鼎祚書相類，而與李書互有詳略，且多李書所未載。世無傳本，今從《永樂大典》錄出，為罕觀之祕笈。}

《周易舉正》三卷

\注{舊本題唐郭京撰。自序稱：「得晉王弼、韓康伯手寫《周易》真本，刊正今本訛脫一百三十五條。」朱子《本義》亦採用其說。然《唐書·藝文志》不著錄，至北宋始出，晁公武等多疑其依托。}

《易數鉤隱圖》三卷，附《遺論九事》一卷

\注{宋劉牧撰。其說出於陳摶與邵子先天之學，異派同源，惟以九數為《河圖》，十數為《洛書》，與邵子異。宋人《易》數以此書為首。其「遺論九事」，皆奇偶陰陽之說，先儒之所未言者也。}

《周易口義》十二卷

\注{宋倪天隱述其師胡瑗之說，故曰「口義」。大旨主闡明義理，程子之《易源》從此出。}

《溫公易說》六卷

\注{宋司馬光撰。其書宋代有兩本，皆已散佚，此本為《永樂大典》所載，即《朱子語錄》所謂「北方互市之完本」也。大旨在闡明人事，不主空虛玄妙之說。}

《橫渠易說》二卷

\注{宋張載撰。文頗簡略，蓋無可發揮新義者，即不橫生枝節，強為敷衍，猶有先儒篤實之遺。間有引用《老》《莊》語者，蓋借以旁證，非祖其虛無之談。}

《東坡易傳》九卷

\注{宋蘇軾撰。其大體近於王弼，然弼說惟暢玄風，軾說多切人事，實不相同。朱子作《雜學辨》，嘗摘駁其中十九條，然不害其全書也。}

《伊川易傳》四卷

\注{宋程頤撰，其門人楊時校正。經文用王弼之本，惟解《上下經》彖象及文言亦與弼同。大旨黜數而崇理，與邵子各明一義。}

《易學辨惑》一卷

\注{宋邵伯溫撰。伯溫，邵子之子也。以同時鄭夬詭稱得邵子之傳，所作說《易》諸書，支離破碎，多乖經義，因作此書以辨其誣。原本久佚，今從《永樂大典》錄出。}

《了翁易說》一卷

\注{宋陳瓘撰。瓘之學出於邵氏，又常質於劉安世。故其說，理數兼推。陳振孫《書錄解題》頗病其詞旨深晦，然晁公武《讀書志》則稱其數之多驗云。}

《吳園易解》九卷

\注{宋張根撰。不主漢儒象數之說，亦不主宋代河洛之學，詮釋經文，頗為簡切。末附《泰卦論》一篇，深著滿盈之戒，蓋作於徽宗之世，有為而發也。}

《周易新講義》十卷

\注{宋耿南仲撰。南仲當欽宗之時，力主割地，為史傳所譏。然是書因象詮理，隨事示戒，乃頗有可取。自序謂「《易》主於無咎，無咎在於善補過」，而大旨歸於無拂天道。}

《紫巖易傳》十卷

\注{宋張浚撰。其說發揮《易》理，頗為醇正明白。惟末卷《雜論》，以九數為《河圖》，主劉牧之說，與朱、蔡異，然亦無關宏旨也。}

《讀易詳說》十卷

\注{宋李光撰。舊本散佚，今從《永樂大典》錄出。書中於卦爻之辭，皆引証史事，以君臣立論，或不免有所牽合。然意存法戒，究勝空談，援古事以證爻象，始自鄭玄；若全經皆證以史，則光書其始也。}

《易小傳》六卷

\注{宋沈該撰。其書以正體發明爻象之旨，以變體擬議變動之意。其占則全用《左傳》所載筮例。在南宋人《易》說之中，為獨存古法。}

《漢上易集傳》十一卷，《卦圖》三卷，《叢說》一卷

\注{宋朱震撰。其書以數為宗，闡陳、邵河洛先天之學，而兼採漢以來卦變、互體、伏卦、反卦諸說。頗為蕪雜。然得失互陳，存之亦可資參考。}

《周易窺餘》十五卷

\注{宋鄭剛中撰。其書以《伊川易傳》主理，《漢上易傳》主數，參取兩家，發所未盡，故名曰「窺餘」。大旨兼採漢學，而增以新義，不甚拘守成說，然往往愜當於理。原本久佚，今從《永樂大典》錄出。}

《易璇璣》三卷

\注{宋吳沆撰。自序謂：上卷明天理之自然，中卷講人事之修，下卷備傳疏之失。凡論二十七篇。其曰「璇璣」者，取《易略例》，處「璇璣以觀大運」語也。}

《易變體義》十二卷

\注{宋都潔撰。其書專明變體，即《左傳》所載諸占、某卦之某卦者是也。原本久佚，今從《永樂大典》錄出。}

《周易經傳集解》三十六卷

\注{宋林慄撰。其說每卦必兼言互體約象複卦。嘗與朱子論太極、兩儀、四象、八卦不合，至於互劾。故講學家最惡其書，幾於不傳。然《易》道廣大，各明一義，不必定執門戶之見也。}

《易原》八卷

\注{宋程大昌撰。其書推闡數學，故謂之《易原》。於京、焦卦氣，馬、鄭爻辰，以及邵子、張行成諸說，皆一一掊擊，務申己說，未免失之好辨。而根據《繫辭》，於《易》義亦有所發明，非盡鑿空立異。舊本久佚，今從《永樂大典》錄出。}

《周易古占法》一卷，《古周易章句外編》一卷

\注{宋程迥撰。舊本傳寫，混二書為一。今考《宋史》釐正。前卷論占法，後卷雜說《易》義及占驗。其說用邵子加一倍法，據《繫辭》《說卦》，發明其義，用逆數以尚占知來。}

《原本周易本義》十二卷

\注{宋朱熹撰。坊刻此書，皆改從《程傳》之次第。此本以《經》為二卷，《十翼》為十卷，猶朱子之原本也。}

《別本周易本義》四卷

\注{{{{謹案：《總目》此部不存。}}}明成矩撰。割裂朱子《易本義》，以附《程傳》之後，始元董楷，而明永樂《大全》因之。後場屋專用《本義》，而《大全》以官本不敢改。矩因刊為是本，以調停其間，相沿日久，今亦姑與原本存焉。}

《郭氏傳家易說》十一卷

\注{宋郭雍撰，以述其父忠孝「兼山易解」之旨，故名曰「傳家」。自序謂：《易》之為書，其道其詞，皆由象出，未有忘象而知《易》者。大旨以觀象為主，然剖析義理，猶守程門之規範，蓋其父忠孝，即程子之門人也。}

《周易義海撮要》十二卷

\注{宋李衡刪定。初，熙寧中，蜀人房審權病《易》說多岐，摘取專明人事者，由鄭玄迄王安石凡一百家，共為一百卷，名《周易義海》。衡病其蕪雜重複，乃刪掇精要，以成此書，故名曰「撮要」。}

《南軒易說》三卷

\注{宋張栻撰。原本十一卷。此本出自曹溶家，《上下經》全佚，惟存繫辭。然《繫辭傳》托始於「天一地二」一章，亦非完本。蓋元人刊本，以程子《易傳》缺《繫辭》，割栻書補之，後又佚其前半也。}

《復齋易說》六卷

\注{宋趙彥肅撰。其說推尋卦畫，即象數以求其理。朱子《語錄》，頗病其取義太密；然研索於《易》中，究勝支離於易外也。}

《楊氏易傳》二十卷

\注{宋楊簡撰。簡為陸九淵之弟子，故其說《易》，略象數而談心性，多入於禪。錄存其書，見以佛理詁《易》，自斯人始，著經學別派之由也。}

《周易玩詞》十六卷

\注{宋項安世撰。前有自述，稱其學以伊川《易傳》為宗。然立說頗與伊川異，蓋伊川務闡義理，安世則兼言象數以補所遺，故與尺寸步趨者殊焉。}

《趙氏易說》四卷

\注{宋趙善譽撰。舊本二卷久佚，今從《永樂大典》錄出，釐為四卷。其書推畫卦命名之意，以貫通六爻之旨。於諸卦取義相似者，參互以盡其變，往往具有精理。}

《誠齋易傳》二十卷

\注{宋楊萬里撰。其書大旨本程氏，而參引史傳以證之，則與李光之書相同。講學家如吳澄、陳櫟、胡一桂等，皆不滿之。蓋門戶之見，不足據也。}

《大易粹言》十卷

\注{宋方聞一編。《宋史·藝文志》作曾穜者誤也。是書採二程子、張子、楊時、游酢、郭忠孝、郭雍七家之說，皆程氏之宗派，知其以洛學為主矣。}

《易圖說》三卷

\注{宋吳仁傑撰。其說以六十四正卦，伏羲所作；卦外六爻及六十四複卦，文王所作。又謂《序卦》為伏羲作，《雜卦》為文王作；今之爻辭，當為《系辭傳》；《系辭傳》，當為《說卦傳》。皆故為異說。宋人舊帙，姑存備一解云爾。}

《古周易》一卷

\注{宋呂祖謙編。自王弼以後，《周易》皆以傳附經。呂大防以下諸家互有考定，而小有異同。祖謙乃以《上下經》《十翼》各為一篇，復古本之舊。朱子《本義》，即用此本也。}

《易傳燈》四卷

\注{是書世無傳本，諸家書目皆不著錄，《永樂大典》收之，題曰「宋徐總幹撰」，亦不著其名。惟據原序，知為呂祖謙之門人耳。其以釋氏「傳燈」命名，頗為乖剌；參以五行家言，亦為駁雜。然其「八卦總論」十六篇，參互以求，頗能得《易》之類例。}

《易裨傳》二卷

\注{宋林至撰。上卷凡三篇，一曰法象，一曰極數，一曰觀變。下卷題曰外篇。}

《厚齋易學》五十二卷

\注{宋馮椅撰。舊本散佚，今從《永樂大典》錄出。從其自序，釐為《輯注》四卷、《輯傳》三十卷、《外傳》十八卷。《輯注》惟解彖象；《輯傳》則以彖象為經，而《十翼》為傳；《外傳》則以《十翼》為經。各附先儒之說，而斷以己意。}

《童溪易傳》三十卷

\注{宋王宗傳撰。其說力排象數，而不免涉於虛無。大旨與楊簡相類，二人同時，未知孰倡孰和也。}

《周易總義》二十卷

\注{宋易祓撰。祓本蘇師旦之黨人，不足道。然其說《易》，兼該理數，折中眾論。每卦先括為總論，復於六爻之下，詳為詮釋，於經義乃頗有發明。}

《西溪易說》十二卷

\注{宋李過撰。其書首為序說一卷，次詮釋經文，而不及《繫辭》以下。胡一桂譏其於經文多所竄亂，馮椅則稱其多所發明，蓋瑕瑜不掩之書也。}

《丙子學易編》一卷

\注{宋李心傳撰。書成於嘉定丙子，因以為名。所取惟王弼、張子、程子、郭雍、朱子五家之說，而以其父舜臣之說證之，亦間附以己意。原本十五卷，歲久散佚，此本乃宋末俞琰所節抄，略存梗概而已。}

《易通》六卷

\注{宋趙以夫撰，或以為莆田黃績所代作。趙汝騰至見彈章，莫能詳也。大旨以不易、變易二義參互，以明人事動靜之準。}

《周易經傳訓解》二卷

\注{宋蔡淵撰。原本四卷，今佚其二卷，惟存《上經》《下經》。其經文以大象置卦辭下，以彖傳置大象後，以小象置爻辭後，皆低一字，以別卦爻。與舊本小異。其訓釋則明義理者居多。}

《易象意言》一卷

\注{宋蔡淵撰。原本久佚，今從《永樂大典》錄出。淵，元定之子，而從學於朱子。故此書闡發名理，多從師說；兼言數學，則本其家傳。其兼用互體，則取裁古義，與講學家持論又殊。}

《周易要義》十卷

\注{宋魏了翁撰，其《九經要義》之一也。即孔穎達《周易正義》，刪繁舉要，以便循覽，體例頗為簡當。}

《東谷易翼傳》二卷

\注{宋鄭汝諧撰。所謂「翼傳」者，翼伊川《易傳》也。然於程子之說，亦時有異同，蓋糾正其失，補苴其闕，亦所以羽翼之，可謂無朋黨之私矣。}

《文公易說》二十三卷

\注{宋朱鑒編。鑑為朱子之長孫，是書裒輯朱子平日論《易》之語，見於《語錄》《文集》者，共為一編，以發明《本義》之旨。}

《易學啟蒙小傳》一卷

\注{宋稅與權撰。朱子作《易學啟蒙》，多發明邵子《先天圖》義，至於後天之易，則以為不得文王所以安排之意。與權研求邵子之說，知易有不易之八卦為乾，有互易之五十六卦為用，反複觀之，《上下經》皆十八卦，羲、文之《易》似異而同。因作此書，以補朱子之所遺。}

《周易輯聞》六卷，附《易雅》一卷、《筮宗》一卷

\注{宋趙汝楳撰。《周易輯聞》，但解上、下經，多所發揮，惟竄亂經文，是其一失。《易雅》，總釋名義，凡十八篇，如《爾雅》之釋詩，故名曰「雅」。《筮宗》凡三篇，其中推闡大衍之數，頗為明皙。}

《周易詳解》十六卷

\注{宋李杞撰。以《易》為有用之學，故名「用易」。自序甚明。焦竑《經籍志》作「周易詳解」者，誤也。原本二十卷，久已散佚，今從《永樂大典》錄出，編為十六卷。其書多證以史事，與李光、楊萬里書同，惟頗參以老、莊之說，不免駁雜。}

《淙山讀周易記》二十一卷

\注{宋方實孫撰。其說多主爻象，不涉虛無。其《易卦變合圖》，補朱子《啟蒙》所未備。}

《周易傳義附錄》十四卷

\注{宋董楷撰。以程子之《傳》、朱子之《本義》，合為一書。又博採程、朱之說，附錄其下，使互相發明。惟割裂《本義》，以附《程傳》，自楷此書始。舊傳始於胡廣等修《周易大全》者，非也。}

《易學啟蒙通釋》二卷

\注{宋胡方平撰。是書發明朱子《易學啟蒙》之義，所採諸說，蔡淵等六家，皆朱子之門人。蔡模即淵之子，徐幾、翁詠，又皆淵之門人。所謂一家之學也。}

《三易備遺》十卷

\注{宋朱元升撰。首為《河圖》《洛書》一卷，祖劉牧之說。次《連山》三卷，以卦位配《夏時》之節氣。次《歸藏》三卷，以干支納音配卦爻。次《周易》三卷，皆發反對互體之旨。}

《周易集說》四十卷

\注{宋俞琰撰。琰初裒諸家《易》說，為《大易會要》一百三十卷。後乃掇其精華，以成是書。初惟主程、朱之說，後乃研索經文，浚發新義，自為一家之言。}

《讀易舉要》四卷

\注{宋俞琰撰。琰所著說易之書，凡十一種，今多散佚，此書乃從《永樂大典》錄出者也。琰說《易》多主朱子，而此書論剛柔往來，不主朱子卦變之說。其易圖多主邵子，而此書論元亨利貞，不主起數於四之說。亦可謂不苟異、不苟同矣。}

《易象義》十六卷

\注{宋丁易東撰。是書因象以明義，故曰「象義」。其取象之例，凡十有二，大抵以李鼎祚、朱震二家為宗。而卦變則取朱子，變卦則取都潔、沈該，筮占則取朱子、蔡淵、馮椅，亦不偏主於二家。}

《易圖通變》五卷，《易筮通變》三卷

\注{宋雷思齊撰。其《易圖通變》，以八卦配《河圖》，天一至地八，而以五十為虛數，與先儒之說頗異。其《易筮通變》分五篇，亦多自出新意，蓋奇偶相生，變化不窮，隨意錯綜，無不可以成理也。}

《讀易私言》一卷

\注{元許衡撰。是書論六爻之德位，大旨多發明《繫辭傳》同功異位、柔危剛勝之義。其謂各卦畫之居六位者，吉凶悔吝，視乎其時，而歸於正而得中；又彖傳當位、不當位得中、行中之義也。}

《易本義附錄纂注》十五卷

\注{元胡一桂撰。是書以朱子《本義》為宗，取朱子《文集》《語錄》之說《易》者附之，謂之「附錄」。又纂諸儒之說不悖於《本義》者，謂之「纂注」。蓋宋末、元初朱子之學盛行，儒者惟守一先生之言矣。}

《易學啟蒙翼傳》四卷

\注{元胡一桂撰。一桂之父方平嘗作《易學啟蒙通釋》。一桂更推闡辨別之，故曰「翼傳」。凡為內篇者三，皆發朱子占筮圖書之說；為外篇者一，皆雜論《易》學之支流。}

《易纂言》十卷

\注{元吳澄撰。澄於諸經多臆為竄亂，惟此經所改，大抵依據先儒，較為有本。其注釋經義，亦詞簡而理明。}

《易纂言外翼》八卷

\注{元吳澄撰。澄所作《易纂言》，義例散見各卦，不相統貫；卷首所列卦圖，亦粗具梗概，乃復作此書暢明之。凡十二篇，原本久佚，今從《永樂大典》錄出，尚缺其卦變、變卦、互卦三篇。易流、易原二篇，亦缺其半。然大旨亦可睹矣。}

《易源奧義》一卷，《周易原旨》六卷

\注{元寶巴撰。案：「寶巴」原本作「保八」，今改正。是書原名「易體用」，分為三種，今佚其「周易尚占」三卷，僅存其二，大旨皆祖述程、朱。}

《周易程朱傳義折衷》三十三卷

\注{元趙采撰。是書節錄程子《易傳》、朱子《本義》之文，益以《語錄》諸書，而各以己說附於後。所註惟上、下經，或以程子未注《系辭》以下故也。大旨雖宗宋學，而於象數變互尚頗存古義，所謂「折衷」者，殆在是歟。}

《周易衍義》十六卷

\注{元胡震撰，其子廣大，《四庫總目》作光大，凡兩見。續成之。於經文次序，臆為顛倒，殊嫌乖剌。其雜引史事，亦稍傷泛濫，然持論尚不失為醇正。}

《易學濫觴》一卷

\注{元黃澤撰。其說《易》以明象為本，其明象以《序卦》為本，其占法則以《左傳》為主。大旨不取王弼之玄虛，亦不取漢儒之附會，故折中以酌其平。其歷陳《易》學不能復古者十三事，亦具有根據。}

《大易緝說》十卷

\注{元主申子撰。前二卷論數學，於陳、邵諸家之說，概斥其有誤；其所取者，自《河圖》《洛書》外，惟伏羲、文王、周公、孔子、周子五人，未免好為高論。然自三卷以下，詮釋經文，仍以辭變象占、乘承比應為說，又未嘗不平正切實。}

《周易本義通釋》十二卷

\注{元胡炳文撰。大旨以朱子《本義》為宗，而參以眾說。原本殘缺，惟上、下經僅存。其《十翼》，乃炳文九世孫珙、玠雜採他書所引炳文之說，以補之也。}

《周易本義集成》十二卷

\注{元熊良輔撰。是書成於延佑復科舉之後。元制，程試《易》用程氏、朱氏，而亦兼用古注疏。故是書雖以羽翼《本義》為主，而亦不盡墨守《本義》焉。}

《大易象數鉤深圖》三卷

\注{元張理撰。其書皆即陳摶、邵子之說，推廣成圖。朱子所謂「易外別傳」者是也。}

《學易記》九卷

\注{元李簡撰。是書仿李鼎祚《集解》，房審權《義海》之例，採《子夏易傳》以下六十四家之說，亦間附以己意。諸家之書，今十不存一，其佚文惟賴此書以存。}

《周易集傳》八卷

\注{元龍仁夫撰。每卦之下，各分象變辭占，雖大旨根據程、朱，而於卦象、爻象反複推闡，頗能自抒心得。故《元史》稱其「發前儒所未發」。原書十八卷，今佚十卷，然上、下經，彖、象傳皆尚完具，未可以殘缺廢也。}

《讀易考原》一卷

\注{元蕭漢中撰。是書凡三篇：一論分卦，一論合卦，一論序卦，不敢顯攻《序卦傳》，而亦不用序卦之說。大旨雖亦出陳、邵，而推衍頗有精理，尚不失為依經立義。}

《易精蘊大義》十二卷

\注{元解蒙撰。原本散佚，今從《永樂大典》錄出。其例於彖爻之下，採輯舊說，末乃發明以己意。雖為程試而作，然薈萃群言，頗有持擇，所自注亦皆簡明。}

《易學變通》六卷

\注{元曾貫撰。原本散佚，今從《永樂大典》錄出。其例每篇統論一卦六爻之義，又舉他卦辭義之相近者，參互以求異同之故，頗為融貫。其兼取互體，亦能存古義。}

《周易會通》十四卷

\注{元董真卿撰。真卿受業於胡一桂，此書即因一桂《纂疏》而廣之。然一桂堅持門戶，真卿則謂諸家之《易》，途雖殊而歸則同，故兼採象數、義理兩家，以持其平。即蘇軾、林栗之書，朱子所不取者，亦不掩其長，則所見視其師為廣矣。}

《周易圖說》二卷

\注{元錢義方撰。是書凡二十七圖，大抵衍陳、邵之緒餘。然如謂「《繫辭》兼言《河圖》《洛書》，乃言其理相通，非據《洛書》以作《易》」；又謂「陳摶因《易》而演《圖》，非伏羲據《圖》以畫卦」。皆篤論也。}

《周易爻變義蘊》四卷

\注{元陳應潤撰。大旨謂王弼所注，乃老、莊虛渺之談；陳摶所圖，乃《參同契》爐火之術，均非《易》之本旨。又謂：周子《太極圖》，別自一家之說，不可以釋《易》。皆能不域於門戶。所注惟六十四卦，其曰「爻變」，即衍《左傳》「某卦之某卦」之古義；其謂一卦可變六十四卦，亦焦、京舊法也。}

《周易參義》十二卷

\注{元梁寅撰。其說皆即日用常行之事，以示進退得失之機，頗為平易近人，勝於諸家之。}

《周易文詮》四卷

\注{元趙汸撰。汸於《易》學，不及《春秋》之深邃；然原本宋儒詮釋義理，於進退存亡之故，吉凶悔吝之理，推闡頗明。與梁寅書，皆切於人事者也。}

《周易傳義大全》二十四卷

\注{明永樂中翰林院學士胡廣等奉敕撰。其書魯莽而成，僅割裂董楷、董真卿、胡一桂、胡炳文四家之書，餖飣成編。以其為一代取士之制，故錄之以見經學盛衰之由焉。}

《易經蒙引》十二卷

\注{明蔡清撰。清篤信朱子之學，故是書體例，以《本義》與經文並書，但每條之首，加一圈以示別。然其立說，乃或與《本義》異同，蓋研索者深，故一一明其得失。猶陸游謂朱子尊程子，而說《易》乃與程子《傳》異同也。}

《讀易餘言》五卷

\注{明崔銑撰。凡《上下經卦略》二卷，《大象說》《繫辭輯說》《卦訓》各一卷。大旨以《程傳》為主，而兼採王弼、吳澄之說，不甚依附《本義》，論多切實。惟點竄《說卦》，而刪除《序卦》《文言》，未免勇於改經耳。}

《易學啟蒙意見》五卷

\注{明韓邦奇撰。凡五篇。前四篇皆推衍邵子、朱子之緒論。末一篇曰七占，凡六爻不變、六爻俱變及一爻變者，皆仍舊法，其二爻、三爻、四爻、五爻變者，則邦奇所立之新法也。}

《易經存疑》十二卷

\注{明林希元撰。是書繼蔡清《蒙引》而作，然小有異同。大旨為科舉而設，故謂漢學不可行於今。後來坊刻講章，此其濫觴。然明白篤實，終非後來講章所及也。}

《周易辨錄》四卷

\注{明楊爵撰。是書乃嘉靖乙巳，爵以建言下詔獄時所作。注惟六十四卦，經文但載卦辭，然注乃併解六爻、彖傳、象傳。其說多明人事，頗為剴切。}

《易象鈔》四卷

\注{明胡居仁撰。自序稱：讀《易》二十年，有所得輒抄積之。後二卷則皆與人論《易》之語，及自記所學，併為栝歌詞以舉其要。考萬歷乙酉，御史李頤請以居仁從祀，疏稱「所著《易傳》已散佚」，此本或後人所裒輯歟。}

《周易象旨決錄》七卷

\注{明熊過撰。據其自序，蓋因蔡清《蒙引》陳義而不及象，故作此書。名「決錄」者，猶言「定本」也。其說遠溯漢學，雖未必遽追梁、孟，然義必考古，終勝明人幻渺之談。}

《易象鉤解》四卷

\注{明陳士元撰。其說謂《易》以卜筮為用，卜筮以象為宗。雖或涉穿鑿，然犂然有當者居多。惟謂言象為京房之學，則殊舛誤。《京氏易》乃納甲飛伏之學，非以象為占也。}

《周易集注》十六卷

\注{明來知德撰。乃其空山獨處，研思二十九年而成。專取《繫辭》錯綜其數之說，以錯卦、綜卦論《易》象。其注皆先釋象義、字義及錯綜義，然後訓本卦、本爻正義。頗傷繁碎，而亦自成一家之學。}

《讀易紀聞》六卷

\注{明張獻翼撰。是書但隨筆札記，不載經文。其為人蕩檢踰閑，殆有狂疾，而說《易》乃篤實不支，多得聖人示戒之旨。蓋其早年力學，猶未放誕時作也。}

《葉八白易傳》十六卷

\注{明葉山撰。八白，其字也。惟釋六十四卦爻辭，大旨以誠齋《易傳》為宗，出入子史，佐以博辨。蓋借《易》以言人事，不必盡為經義之所有。然所言亦往往可昭法戒。}

《洗心齋讀易述》十七卷

\注{明潘士藻撰。每條皆先發己意，而採掇舊說列於後。焦竑序稱所採舊說，惟李氏《集解》、房氏《義海》二書。今觀所引，房書較多於李書。蓋李書主象，漢學之遺；房書主理，宋學之總。士藻所主者，宋學也。}

《周易像象管見》九卷

\注{明錢一本撰。一本所著《象抄》六卷，推衍陳摶之學，支離，殊無可觀。此書作於《象抄》之前，惟即卦爻以求象，即象以明人事，雖間有支蔓，而篤實近理者多。}

《周易札記》三卷

\注{明逯中立撰。是書不載經文，但以卦名、篇名為標識。採舊說者十之六，出新義者十之四。大旨以義理為主，而複、姤、中孚諸卦，亦兼用六日七分之說。}

《周易易簡說》三卷

\注{明高攀龍撰。其詮解《易》義，每條不過數言，故名曰「易簡」。亦頗闡明心學。然主於學《易》以檢心，非如楊簡、王宗傳輩，引《易》歸心，又引心歸禪也。}

《易義古象通》八卷

\注{明魏濬撰。前有《明象總論》八篇。大旨謂文周之《易》，即象著理；孔子之《易》，以理明象。因取漢、魏、晉、唐諸儒所論象義，取其近正者錄之。故名曰「易義古象通」，言即象以通義也。}

《周易像象述》五卷

\注{明吳桂森撰。乃踵其師錢一本《像象管見》而作，故以「述」為名。首列「像象金鍼」一篇，標舉大旨。卷中所注，皆一字一句，推尋義理，頗有新意。}

《易用》五卷

\注{明陳祖念撰。祖念，陳第子也，學不逮其父，而此書則勝其父《伏羲圖贊》遠甚。書中不載經文，但每卦、每章詳論其義，務以切於人事為主，故名曰「用」。每卦之末，總論取象之義，多取互體，蓋於漢學、宋學，無所偏主云。}

《易象正》十六卷

\注{明黃道周撰。於每卦六爻，皆即之卦以觀其變。蓋即《左傳》所載之古法。前列日次一卷，用漢人分爻直日之法。按文王卦序，以推世運。後二卷以《河圖》《洛書》自相乘除，推為三十五圖。則均《易》外之別傳矣。}

\按{此書及《三易洞璣》，皆《皇極經世》之支流。《三易洞璣》，全推衍於《易》外，故入之術數類。此及倪元璐《兒易》，有於《易》外者，猶有據經立義，發揮於《易》中者。且皆忠節之士，宜因人以重其書。故此二編仍著錄於經部，非通例也。}

《兒易內儀以》六卷，《兒易外儀》十五卷

\注{明倪元璐撰。名「兒易」者，據元璐自序，蓋取孩始之義。其「內儀以」專以大象釋經，以六十四卦大象皆有「以」字，故「以」為名也。《外儀》分六目，六目又各分子目，皆以《繫辭》中字義名篇，篇各有圖，大抵憂時傷亂，借《易》以抒其意，不必盡為經義之所有。}

《卦變考略》一卷

\注{明董守諭撰。以朱子《卦變圖》與《本義》自相矛盾，因考郎、京房、蜀才、虞翻諸家之說，推衍成圖，以存古義。}

《古周易訂詁》十六卷

\注{明何楷撰。前六卷以傳附經，用王弼本。七卷以下，則仍以《十翼》原文，存田、何之舊。其學雖博而不精，然取材宏富，詞必有據。漢、晉以來之古義，頗藉以見梗概。}

《周易玩詞困學記》十五卷

\注{明張次仲撰。自序謂不敢侈談象數，又雅不信讖緯之說，惟於語言文字間，求其有益於身心者，持論頗為篤實。其鏟除諸圖，亦具有廓清之力。}

《易經通註》九卷

\注{國朝大學士傅以漸等奉敕撰。順治十三年十二月，世祖章皇帝以永樂《易經大全》繁而可刪，華而寡要，因命以漸等刊其舛訛，補其缺漏，勒為是書。以順治十五年十月告成。}

《日講易經解義》十八卷

\注{康熙二十二年，大學士牛鈕等奉敕編。用宋代經筵講義之體，發揮要旨，疏通證明，不取莊、老之虛無，亦不取焦、京之術數。惟即辭占象變，敷陳人事，以明法天建極之實功。故御製序文，特揭以經學為治法之義焉。}

《御纂周易折中》二十二卷

\注{康熙五十四年，大學士李光地等奉敕撰。自董楷析朱子《周易本義》，附於《程傳》，十二篇舊第復淆。是編恭稟聖裁，改從古本，足正千古之訛。大旨雖根據程、朱，而參考群言，務求至當，實不偏主一家，允為說《易》之准繩。}

《御纂周易述義》十卷

\注{乾隆二十年，大學士傅恒等奉敕撰。以本「御纂周易折中」而推闡之，故名「述義」。大旨謂《易》因人事以立象，故不涉虛渺之說與術數之學。其觀象多取於互體，尤能發明古義。漢《易》、宋《易》，至是而集其成矣。}

《讀易大旨》五卷

\注{國朝孫奇逢撰。皆其讀《易》有得，錄示門人之語。其說不顯攻《圖》《書》，亦無一字及《圖》《書》，惟以象傳通一卦之旨，以一卦通六十四卦之義，皆切近人事，發明義理。末附「兼山堂問答」，及與李崶論《易》之語，別為一卷。崶即奇逢所從受《易》者也。}

《周易稗疏》四卷，附《考異》一卷

\注{國朝王夫之撰。皆隨筆札記，以剖析疑義。大旨不信焦、京，亦不信陳、邵，亦不取王弼之清言。惟引據訓詁，考求古義，所謂徵實之學也。}

《易酌》十四卷

\注{國朝刁包撰。大旨以程子《傳》、朱子《本義》為主，雖亦兼言象數，然皆陳摶、李之才之學，非漢以來之舊學也。取其持論篤實而已。}

《田間易學》十二卷

\注{國朝錢澄之撰。澄之初問《易》於黃道周，故頗詳於數學。後乃兼求義理，參取於王弼、孔穎達、程子、朱子之間。其謂《先天》《河》《洛》，皆因《易》而作圖，用錢義方之說；謂圖中奇偶乃揲蓍之法，非畫卦之本，用陳應潤之說也。}

《易學象數論》六卷

\注{國朝黃宗羲撰。宗羲以《易》至焦、京而流為方術，至陳摶而歧入道家，九流百氏，罔弗依託，因作此以糾其失。前三卷論《河圖》《洛書》、先天方位、納甲、納音、月建、卦氣、卦變、互卦、筮法、占法，附以所作原象，為內篇；後三卷論太玄、乾鑿度、元包、潛虛、洞極、洪範數、皇極數，以及六壬、太乙、遁甲，為外篇。}

《周易象辭》二十一卷，附《尋門餘論》二卷，《圖書辨惑》一卷

\注{國朝黃宗炎撰。宗炎力闢陳摶之學，故所解惟主義理，然根據經典，不涉空談。「尋門餘論」兼排釋氏，未免蔓衍於《易》外，而其他持論多醇正。「圖書辨惑」論《先天圖》，與陳應潤所言合；論《太極圖》，與朱彞尊、毛奇齡所考合。亦皆明確也。}

《周易筮述》八卷

\注{國朝王宏撰撰。以朱子謂《易》本卜筮之書，因作此編，以明其義。凡十五篇。雖端為揲蓍而作，然闢焦、京之小術，闡羲、文、周、孔之宏旨，立論悉本經義，與方技家所說迥殊，故進之列於《易》類，不以術數論焉。}

《仲氏易》三十卷

\注{國朝毛奇齡撰。是書述其兄錫齡之遺說，故以「仲氏」為名。大旨謂《易》兼五義，一曰變易，一曰交易，為先儒之所知；一曰反易，一曰對易，一曰移易，皆先儒之所未知。其言甚辨，然大致有所根據，非純構虛詞。}

《推易始末》四卷

\注{國朝毛奇齡撰。奇齡既作《仲氏易》，因採漢以來諸儒之言卦變者，別加綜核，以成是書。其名「推易」，蓋本《繫辭》剛柔相推之文，即《仲氏易》所謂「移易」也。}

《春秋占筮書》三卷

\注{國朝毛奇齡撰。摭《春秋傳》所載占筮，以明古人之《易》學。實為《易》作，非為《春秋》作也。}

《易小帖》五卷

\注{國朝毛奇齡說《易》之語，其門人記錄成書者也。凡一百四十三條，與《仲氏易》互相發明。大抵徵引古義，以糾近代說《易》之失。於王弼、陳摶二派，掊擊尤力。}

《喬氏易俟》十八卷

\注{國朝喬萊撰。前列諸圖，不取陳摶之說。於卦變亦不取虞翻諸家之說，而取來知德之反對。其解經多推求人事，證以史文，蓋李光、楊萬里之支流也。}

《讀易日抄》六卷

\注{國朝張烈撰。一以朱子《本義》為宗。因象設事，就事陳理，猶近時《易》說之不枝蔓者。}

《周易通論》四卷

\注{國朝李光地撰。一卷、二卷，發明上、下經大旨，三卷、四卷，發明繫辭、說卦、序卦、雜卦之義。冠以「易本」「易教」二篇，次論卦爻象彖、時位德應、《河圖》《洛書》，以及占筮掛扐、正變環互，皆一一詳悉。其於宋易，可謂融會貫通矣。}

《周易觀彖》十二卷

\注{國朝李光地撰。是書取《繫辭》「觀其彖辭，則思過半」之義，實注全經，非止解彖辭。其《語錄》《文集》，頗申明先天諸圖，此書則惟《說卦傳》「天地定位」一章，略及斯義，餘無一字及之，則亦知非畫卦之本矣。經中脫文誤字，惟《繫辭》「侯之」二字作衍文，餘皆不從《程傳》《本義》。其說皆自抒心得，亦不甚附合程、朱也。}

《周易淺述》八卷

\注{國朝陳夢雷撰。乃康熙甲戌夢雷戍尚陽堡時所作。大旨主《本義》，而參以王弼、孔穎達、蘇軾、來知德及永樂《大全》，蓋行篋乏書，故所據止此。其說多即象以明人事。末附三十圖，則其友楊道聲作也。}

《易原就正》十二卷

\注{國朝包儀撰。其學從《先天圖》入，故自序謂，《皇極經世》為《易》之本旨。然每爻注變卦，猶用古法，詮釋簡明，亦不繳繞奇偶，排比黑白，與自序實不相應也。}

《大易通解》十五卷

\注{國朝魏荔彤撰。其論畫卦，謂：《河圖》《洛書》，只可云其理相通，不必穿鑿附會。謂《先天圖》，非生卦之次序。論爻謂：當兼變爻。謂泰、否、損、益四卦，為上下經之樞紐，皆具有理解。惟不取扶陽抑陰之說，則未審姤、復之初爻矣。}

《易經衷論》二卷

\注{國朝張英撰。所釋惟六十四卦，每卦為論一篇。其立說主於顯易，不務艱深，頗能掃眾說之糾結。}

《易圖明辨》十卷

\注{國朝胡渭撰。其一卷辨《河圖》《洛書》，二卷辨五行九宮，三卷辨《參同契》《先天圖》《太極圖》，四卷辨《龍圖》《易數鉤隱圖》，五卷辨《啟蒙》《圖書》，六卷、七卷辨先天古易，八卷辨後天之學，九卷辨卦變，十卷辨象數流弊。並引據經典，元元本本，於《易》學深為有功。}

《合訂刪補大易集義粹言》八十卷

\注{國朝納喇性德撰。是書取宋陳友文《大易集義》、方聞一《大易粹貫》，案：原本訛「方聞一」為「曾穜」，今考正。刪除重複，刊削繁蕪，合為一編。宋儒易說，略具於斯。}

《周易傳註》七卷，附《周易筮考》一卷

\注{國朝李塨撰。其說以《易》卦本以人事立言，陳摶、劉牧諸圖，皆使《易》道入於無用；《參同契》《三易洞璣》之類，皆以異端方技闌入經學；即漢儒卦氣直日之類，亦經外別生枝節。故惟以觀象為主，第不廢互體耳。}

《周易札記》二卷

\注{國朝楊名時撰。名時《易》學，多得之其師李光地。是書惟《說卦傳》及附論《啟蒙》之類，頗推衍《先天》諸圖，餘皆發揮《易》理者也。}

《周易傳義合訂》十二卷

\注{國朝朱軾撰。凡《程傳》《本義》，互有異同者，務折中以歸一，使不涉兩岐。惟兩義並行不悖者，乃兼存其說，附以諸儒之論；或有實勝程、朱者，亦舍程、朱以從之。蓋不株守門戶之見也。}

《周易玩詞集解》十卷

\注{國朝查慎行撰。慎行受業於黃宗羲，故於《易》家一切雜學，灼然不惑。其河圖說、卦變說、天根月窟考、八卦相錯說、闢卦說、中爻互體說、廣八卦說，辨証具有根據。詮釋經文，亦明切不支。}

《惠氏易說》六卷

\注{國朝惠士奇撰。其書雜釋卦爻，專明漢學，大抵以象為主，而訓詁尤所加意。惟欲矯王弼等空言之弊，採掇未免駁雜，然其精核者，終不可廢也。}

《周易函書約存》十八卷，《約註》十八卷，《別集》十六卷

\注{國朝胡煦撰。原本一百十八卷，稿本浩繁，漸有散佚，其已刻者，亦編次無緒。此本乃其子季堂，以其論《易》之語，分為原圖、原卦、原爻、原占者，編為《約存》；以其依經釋義者，編為《約注》；而以「篝燈約旨」「易解辨異」「易學須知」，編為《別集》。其持論酌於漢學、宋學之間，與朱子頗有異同。}

《易箋》八卷

\注{國朝陳法撰。其書以《易》為專明人事，其駁來知德錯綜之說，最為明皙。其論筮法，亦具有理解。}

《楚蒙山房易經解》十六卷

\注{國朝晏斯盛撰，凡《易學初津》二卷，不取圖書之說，乃併卦變互體而廢之，未免主持稍過。《易翼宗》六卷，詮釋經文，附以《十翼》。《易翼說》八卷，詮釋《十翼》，又各自為篇，與何楷《古周易訂詁》例同，亦嫌繁複。然所解斟酌於言理、言數之間，則頗能持其平。}

《周易孔義集說》二十卷

\注{國朝沈起元撰。以孔子《十翼》為主，定眾說之是非。前列三圖：一曰八卦方位，一曰乾坤生六子，一曰因重。皆據《繫辭》《說卦》，其先天諸圖，則以為陳、邵之《易》，非孔子之《易》，概從芟剃，持論特確，所解亦多能推驗舊詁，引申新義。惟既用王弼散附之本，而又以大象、文言析出自為一傳，則自我作古耳。}

《易翼述信》十二卷

\注{國朝王又樸撰。其說亦以《十翼》為主。深以朱子所云「不可以孔子之《易》，為文王之《易》者」為非。其所徵引，惟李光地之說為多，亦不甚墨守《本義》也。}

《周易淺釋》四卷

\注{國朝潘思矩撰。大旨即象明理，而即互體卦變以求象，每卦皆註自某卦來，謂之「時來」；是亦《易》中之一義，不足盡《易》，而不可謂之非《易》，固可存備一家也。}

《周易洗心》九卷

\注{國朝任啟運撰。其說多發明圖學，謂《論語》之「五十學《易》」，即指《河圖》之五十，立論殊為新異。其詮釋經文，則觀象玩詞，時標精理；其考定文句，亦根據先儒。然則啟運之講圖學，特好語精微耳，非如張行成等，竟舍經而言數也。}

《豐川易說》十卷

\注{國朝王心敬撰。心敬所註諸經，皆好為異論。是書闡發《易》理，乃取諸人事，謂陰陽消長，不過借作影子，特為切實。惟排斥雜學，併《左傳》占法而詆之，為主持太過耳。}

《周易述》二十三卷

\注{國朝惠棟撰。其書主發揮漢儒之學，以荀爽、虞翻為主，而參以鄭玄、宋咸、干寶諸家之說，自為註而自疏之。凡二十一卷，中闕《下經》一卷，又闕序卦、雜卦傳，蓋未完之本。末二卷為《易微言》，雜抄經典論易之語，叢冗無緒，亦未及排纂之稿本也。}

《易漢學》八卷

\注{國朝惠棟撰。考漢《易》宗派源流，掇拾緒論，以見大凡。凡《孟長卿易》二卷；《虞仲翔易》一卷；《京君明易》二卷，干寶附焉；《鄭康成易》一卷；《荀慈明易》一卷。其末一卷，則棟發明漢《易》之理，以辨正《河圖》《洛書》、先天太極之學。}

《易例》二卷

\注{國朝惠棟撰。皆考究漢儒之傳，以發明《易》之本例。凡九十類。其中有錄無書者，十三類。所分門目，頗多牽混，蓋亦未成之稿。然棟於諸經，精研古義，其所採摭，多專門授受之學。儻因而排纂，猶可見作《易》之大綱，未可以冗雜棄也。}

《易象大意存解》一卷

\注{國朝任陳晉撰。多申尚象之旨，不載經文，惟折中諸家之說，明其大意。首論太極、五行、先天、河洛，皆鏟除；次論彖、論爻、論象；次論六十四卦，多指陳法戒；終以系辭、說卦、序卦、雜卦，其文頗略，以所重在六十四卦也。}

《大易擇言》三十六卷

\注{國朝程廷祚撰。因桐城方苞《緒論》，以六例編纂諸家之說。一曰正義，二曰辨正，三曰通論，四曰餘論，五曰存疑，六曰存異。大抵力排象數，惟以義理為宗。}

《周易辨畫》四十卷

\注{國朝連斗山撰。大旨謂一卦之義，在於爻；爻畫有剛、有柔，因剛柔之畫而立之象，即因剛柔之畫而繫以辭，其道先在於辨畫，故以為名。雖不免或涉穿鑿，然逐卦剖析互體，亦時有精理。}

《周易圖書質疑》二十四卷

\注{國朝趙繼序撰。其書以象數言《易》，而不主先天河洛之說。首為古經十二篇，次逐節詮釋經義，而不載經文，蓋用經傳別行之古例。次為圖三十有二，為說五。其詁經多從卦變起象，而兼取漢、宋之說，無所偏主。}

《周易章句證異》十一卷

\注{國朝翟均廉撰。皆考究諸本，辨《周易》篇章字句之同異，校勘頗為精密。附錄}

《乾坤鑿度》二卷

\注{是書為《永樂大典》所載《易緯》八種之一。分上、下二篇。上篇論四門四正取象取物，以至卦爻蓍策之數；下篇論坤有十性，而推及於蕩配凌配。又雜引諸緯書之詞，佶屈聱牙，頗不易曉。}

《周易乾鑿度》二卷

\注{是書為《易緯》八種之二。舊本標鄭康成注。唐以前說經之家，恒相引用。其太乙行九宮法，即後世《洛書》所從出。在緯書之中，特為醇正。}

《易緯稽覽圖》二卷

\注{是書為《易緯》八種之三。首言卦氣起中孚，而以坎、離、震、兌為四正卦。六十卦，卦主六日七分。又以自坤至複十二卦為消息。餘雜卦，主公卿侯大夫，候風雨寒溫以為征。應即孟喜、京房之學。至所稱軌之數，以及世應游歸，乃兼通日家推步之法。唐一行《大衍歷議》，即演其術。惟所紀年號至唐元和，疑術家所附益也。}

《易緯辨終備》一卷

\注{是書為《易緯》八種之四。一作「辨中備」，傳寫異文也。今《永樂大典》所載，僅數十言，似非完本。以古來著錄，姑存以備考核。}

《易緯通卦驗》二卷

\注{是書為《易緯》八種之五。《宋史·藝文志》作二卷，《永樂大典》所載合為一篇。今核其文義，定「人主動而得天地之道，則萬物之精盡矣」以上為上卷。曰「凡易八卦之氣，驗應各如其法度」以下為下卷。上言稽應之理，下言卦氣之徵驗也。}

《易緯乾元序制記》一卷

\注{是書為《易緯》八種之六。唐以前史不著錄，陳振孫《書錄解題》始載之。然其文乃與諸書所引《是類謀》《坤靈圖》《稽覽圖》之文相同，疑後人割裂緯書，偽題此名也。}

《易緯是類謀》一卷

\注{是書為《易緯》八種之七。通體以韻語成文，多言禨祥推驗，並及於姓輔名號，與《乾鑿度》所引易歷義相發明。}

《易緯坤靈圖》一卷

\注{是書為《易緯》八種之八。殘缺不完，僅存論乾、大蓄、無妄卦辭，及史注所引「日月合璧」數語而已。}

\begin{段落}[indent=1]
右易類。共一百五十八部，一千七百五十七卷。附錄八部，十二卷。
\end{段落}
\end{正文}
\end{document}
